+++
date = "2025-08-10"
+++

Op een mooie zomerse dag\
zit ik te genieten op het strand\
honden rennen langs het water\
over het nog natte harde zand

Enthousiast komt er een speelse\
viervoeter rennend naar mij toe\
tilt zijn poot omhoog en met een boog\
krijg ik een douche en hoe!

Word ik toch in de zeik genomen!\
en beschouwd als pispaaltje!\
Stom verbaasd blijf ik achter\
wat is dat nu weer voor st(r)aaltje?

Zijn baas verontschuldigd zich\
met rode konen wel duizend keer\
begrijpt er totaal niets van\
zo ging haar hond nog nooit tekeer!

Met aan de ene kant een zakje poep\
van onze trouwe harige vriend\
en aan de andere kant een natte broek\
ga ik verder, onverwacht en onverdiend 

Wacht eens even, dat is het!\
een anekdote in geuren en kleuren\
poep en dan een plas erbij\
dat is de reden van dit gebeuren!

Eenmaal thuis grijp ik naar de douchekop\
weer fris en fruitig knap ik heerlijk op!
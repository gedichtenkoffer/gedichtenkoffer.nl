+++
date = "2025-08-10"
+++

Oo een mooie lentedag in mei\
kijk ik de kat uit de hoge boom\
hij zit veel te hoog voor mij\
bedenk ik met enige schroom

Poeslief probeer ik hem te lokken\
hij moet weer een keer naar benee\
zou het lukken met wat brokken?\
helaas, hij gaat er niet in mee

Als een ijspegeltje zit-ie daar stil\
geen beweging in te krijgen\
het lijkt mij toch niet zo chill\
zo hoog, hoger kan hij niet stijgen 

En dus roep ik de hulpdienst in\
die komt met klimuitrusting en al\
dat is alvast een goed begin\
in vertrouwen dat het lukken zal

Behendig klimt de jongeman omhoog\
niet lang daarna is hij bij katerlief\
dat loopt goed af zo op het oog\
weer veilig beneden is mijn hartendief

Hij had het vandaag hoog in zijn bol\
kwam wel naar boven maar niet terug\
dat moet hij nog leren, onze oliebol\
hij wil teveel en liefst een beetje vlug